---
title: ผมเล่น Elden Ring จนได้ถ้วย Platinum และจบ DLC แล้ววว
description: สุดยอดเกมส์ RPG Openworld จากค่าย From Software มาคราวนี้อยู่ในร่างทอง God Mode ที่จะตอกย้ำโลกแห่งเกม RPG ว่า เกมส์ที่ยากแต่แฟร์ที่ดี มันเป็นยังไง
date: 2024-09-04T10:50:40.923Z
draft: true
tags:
  - elden ring
  - game
lastmod: 2024-09-04T10:50:49.023Z
preview: ./platinum.jpeg
slug: i-beat-platinum-from-elden-ring
---

ผมเป็นคนนึงที่ชอบเล่นเกม Action RPG อย่างพวก Assassin's Creed Odyssey, Star Wars Jedi: Fallen Order, God of War (2019), และ The Witcher 3 เกมเหล่านี้คือเกม Action RPG ที่ผมคิดว่ามีคุณภาพ เล่นสนุก เนื้อเรื่องดีเยี่ยม และมีสิ่งที่มีร่วมกันคือ ความท้าทายในการเล่น ไม่ว่าจะเป็นปริศนา ความยากในการผ่านแต่ละฉาก ความลึกในการเล่นให้เก่ง แต่ทั้งหมดที่ว่ามาก็ยังไม่เท่ากับเกมที่เราจะพูดถึงในวันนี้

## Elden Ring สุดยอดเกมร่างทองจาก From Software

Elden Ring ไม่ใช่เกม Souls-like เกมแรกที่ผมเล่น ก่อนหน้านี้ผมเคยซื้อ Sekiro: Shadow die twice มาเล่น แต่บอกตรงๆว่า มันยากไปหน่อย (ฮ่า) ผมเลยเล่นไม่จบ แต่ก็รู้สึกชอบบรรยากาศของเกม ความลึกลับ น่าค้นหา การบอกเล่าเรื่องราวที่เหมือนไม่ได้บอกอะไร เน้นให้เราสำรวจเอง ค้นหาเอง ไม่จูงมือผู้เล่น เพียงแต่ด้วยอายุและ Skill play ของผมที่ก็ไม่ได้เก่งอะไร ทำให้ค้างเติ่ง ไม่จบสักที จนผมได้ซื้อ Elden Ring มาเล่นและสัมผัสได้ทันทีว่า นี่แหละ เกมของเรา

Elden Ring พูดถึงเรื่องราวการแย่งชิงพลังอำนาจตามสไตล์การแต่งของ George R.R. Martin ผู้แต่ง A Song of Ice And Fire หรือ Games of Throne นั่นเอง กลิ่นอายยังคงชัดแจ๋ว เพิ่มเติมคือความแฟนตาซียุคกลาง เวทมนตร์ สัตว์ประหลาด การผจญภัยลุยดันเจี้ยนต่างๆ ซึ่งยังคงเสน่ห์ของเกมจากค่าย From Software ไว้อย่างเต็มเปี่ยม ทั้งการเล่าเรื่องราวที่เกิดขึ้นในโลกของเกม ที่เล่าเรื่องราวไม่ต่อเนื่อง ต้องตามหาและปะติดปะต่อและตีความเอาเองซะเยอะ แต่สำหรับคนที่ไม่ได้สนเนื้อเรื่อง จะเล่นเอามันส์อย่างเดียว ตัวเกมการเล่นก็สนุกเพียงพอจนทำให้ติดพัน เล่นได้ทั้งวันแบบหยุดไม่อยู่กันเลยทีเดียว

เนื่องจากเกมมันก็เปิดตัวมานานแล้ว และก็มีสื่อหลายรูปแบบที่ได้บรรยายความเจ๋งของมันเอาไว้ ผมจะอวยถึงแค่ตรงนี้พอละกัน (ฮ่า)

## สิ่งที่ได้เรียนรู้จาก Elden Ring

นอกจากความสนุกจากการผจญภัยและออกสำรวจ คุณค่าของเกม RPG ก็คงหนีไม่พ้นการให้ข้อคิดหรือบทเรียนแก่เราในรูปแบบใดรูปแบบนึงที่เราสามารถถอดนำมาปรับใช้ในการดำเนินชีวิตได้

1. อย่ายอมแพ้

เกม souls-like มีชื่อเสียงอันเป็นที่เลื่องลือคือความยาก เราจะตายซ้ำตายซาก ตายวนอยู่อย่างนั้นจนกว่าจะได้เรียนรู้วิธีการเล่นเกมที่ถูกต้อง เรียนรู้วิธีการจัดการกับศัตรู เหมือนกับเกมพยายามสอนบทเรียนเราว่า อุปสรรคที่เราเจอ หากเราไม่ยอมแพ้ เราจะค้นพบหนทางที่จะแก้ปัญหาหรือต่อสู้กับมันได้
เพราะฉะนั้น อย่ายอมแพ้!

2. สิ่งเห็น อาจจะไม่ใช่สิ่งที่เป็น

ในโลกของ Elden Ring เราจะพบกับ NPC ที่คอยชี้นำเราให้ทำสิ่งต่างๆ โดยต่างคนต่างก็บอกเล่าเรื่องราวในมุมมองของฝั่งตัวเอง เพื่อให้เราทำตามความประสงค์ของเขาเหล่านั้น ซึ่งเราไม่สามารถเชื่อใครได้เลยในโลกแห่งนี้ เพราะบางเรื่องราวที่มาจาก 2 ฝั่ง มันต่างกันราวกับหนังคนละม้วน จนทำให้เราสับสนว่า ความจริงมันเป็นยังไงกันแน่

3. อย่าคาดหวังผลลัพธ์ใหม่ๆ กับวิธีการแบบเดิมๆ

เกมส์ Elden Ring เป็นเกมส์ RPG ที่มีอาวุธให้เลือกใช้ "โคตรเยอะ" ซึ่งมีอาวุธทั้งหมด 40 ประเภท (รวมใน DLC แล้ว)
